name:
Sea Bass Ceviche
ingredients:
Sea bass (sea bass): 1.1lbs(500 g)- already cleaned and blast frozen
Lemons: 1
Lime: 2
Fresh chili pepper: 1- red
Red onions: 1
Coriander: to taste- fresh
Salt: to taste
Black pepper: to taste
Extra virgin olive oil: to taste

info:
Difficulty: Average
Prep time: 30 min
Serving: 4
Cost: Average
Note + tempo di marinatura in frigorifero (20 minuti)

instructions:
Il ceviche di branzino è un fresco antipasto che riesce a sorprendere anche i palati più esigenti con la sua semplicità e raffinatezza. Quando parliamo di questo piatto, pensiamo subito al classico Ceviche peruviano, e questa versione lo ricorda molto da vicino. I filetti di branzino, tagliati a cubetti, con la loro consistenza soda e il colore perlaceo, vengono delicatamente immersi in una fragrante marinatura a base di succo di limone e lime. Così marinato, il branzino si arricchisce di note fresche e frizzanti; il suo delicato sapore si intensifica pur mantenendo la sua leggerezza. La cipolla aggiunge un elemento croccante che contrasta con la morbidezza del pesce, mentre il peperoncino, tagliato finemente, appare come un piccolo dettaglio di colore e sapore ma con un impatto deciso. La sua vivace piccantezza risveglia il piatto, aggiungendo un tocco di calore che permea ogni boccone. Infine, il fresco coriandolo, con il suo aroma unico e inconfondibile, rende il piatto immediatamente riconoscibile. È un antipasto perfetto per cene eleganti, aperitivi estivi, brunch leggeri o qualsiasi occasione in cui si desidera un antipasto fresco e raffinato.
Se cerchi altre ricette di pesce marinato, non perdere:
Per preparare il ceviche di branzino, inizia pulendo il pesce. Squamalo sotto acqua corrente, quindi fai un taglio lungo il ventre ed eviscera, risciacqua nuovamente sotto acqua corrente per rimuovere eventuali impurità. Fai un taglio obliquo poco dopo le branchie , partendo dal dorso e collegandoti al taglio fatto precedentemente sul ventre. Taglia la coda e l'area dorsale del pesce seguendo la spina dorsale per ottenere il primo filetto, ripeti gli stessi passaggi per il secondo filetto .
Taglia i filetti di branzino prima a strisce e poi a cubetti di dimensioni uniformi .
Spremi il limone e il lime e versa il succo sui cubetti di branzino .
Trita finemente con un coltello: la cipolla , il peperoncino , dopo aver rimosso i semi, e il coriandolo .
Aggiungi tutto al branzino, condisci con olio , sale e pepe , e mescola delicatamente . Copri con pellicola trasparente e lascia marinare in frigorifero per 15-20 minuti per amalgamare i sapori.
Impiatta, guarnendo con foglie di coriandolo fresco e fette di lime , completa con un cucchiaio di marinata . Il ceviche di branzino è pronto per essere servito .
Il ceviche di branzino è un piatto che dà il meglio di sé quando consumato fresco. Si consiglia di prepararlo poco prima di servire, poiché il pesce marinato continua a 'cuocere' nel succo di agrumi e, se lasciato troppo a lungo, potrebbe diventare troppo tenero. Se necessario, puoi conservarlo in frigorifero per un massimo di 1 giorno.
La qualità del pesce è fondamentale per un eccellente ceviche. Assicurati di utilizzare i filetti di branzino più freschi. Non prolungare eccessivamente il tempo di marinatura; 15-20 minuti sono sufficienti per 'cuocere' il pesce mantenendolo tenero e gustoso.
Prima di consumare pesce crudo, marinato o non completamente cotto, si raccomanda di congelarlo per almeno 96 ore a -0.4 gradi Fahrenheit in un congelatore domestico contrassegnato con 3 o più stelle, in conformità con le linee guida del ministero della salute .

