name:
Meatballs in Air Fryer
ingredients:
Ground pork: (300 g)
Ground beef: (250 g)
Parmigiano Reggiano PDO cheese: (100 g)
Breadcrumbs: (100 g)
Eggs: 
Parsley: 
Sweet Paprika: 
Extra virgin olive oil: (35 g)
Salt: 
Black pepper: 

info:
Difficulty: Easy
Prep time: 30 min
Cook time: 20 min
Makes: 18 pieces
Cost: Low
Note + the resting time in the refrigerator (30 min.)

instructions:
Avete voglia di polpette di carne ma in versione più leggera? Con la ricetta delle polpette in friggitrice ad aria otterrete dei bocconcini croccanti e dorati all'esterno ma morbidi e succosi all'interno, riducendo al minimo l'utilizzo di olio. Un secondo piatto semplice e gustoso realizzato con un misto di carne macinata di maiale e di manzo, arricchito con formaggio grattugiato, pangrattato, uova e un pizzico di paprika per dare struttura e sapore. Basta amalgamare gli ingredienti, formare le polpette e lasciar fare tutto il resto alla friggitrice, che garantisce una cottura uniforme! Accompagnate le polpette in friggitrice ad aria con una fresca insalata o delle zucchine in friggitrice ad aria , per esempio, per un pasto completo e senza sensi di colpa.
Se siete amanti delle polpette provate anche queste modalità di cottura:
Se invece state cercando altre ricette con la friggitrice ad aria, provate anche:

Per preparare le polpette in friggitrice ad aria mettete in una ciotola il macinato di maiale e quello di manzo, poi aggiungete le uova , il Parmigiano Reggiano grattugiato , sale e pepe .
Unite anche la paprika dolce , il pangrattato e il prezzemolo tritato .
Amalgamate gli ingredienti fino ad ottenere un composto omogeneo. Coprite la ciotola con pellicola e lasciate riposare in frigorifero per 30 minuti. Trascorso questo tempo prelevate 50 g di composto con le mani umide e dategli una forma tonda . Man mano che formate le polpette adagiatele su un vassoio, poi spennellatele per bene con l'olio .
Posizionate le polpette nel cestello della friggitrice ad aria (noi abbiamo utilizzato una friggitrice con una capacità di 4,2 litri) e cuocete a 200° per 20 minuti, rigirandole di tanto in tanto per una cottura omogenea . Le vostre polpette in friggitrice ad aria sono pronte per essere gustate !
Le polpette in friggitrice ad aria si conservano in frigorifero, in un contenitore chiuso, per 2-3 giorni.
È possibile congelarle da crude: una volta spennellate con l'olio disponetele su un vassoio rivestito di carta forno, poi mettetele in freezer fino a quando saranno congelate e infine trasferitele in un sacchetto per alimenti. In questo modo si conserveranno per circa un mese. Quando vorrete gustarle, cuocetele direttamente da congelate nella friggitrice ad aria, aumentando il tempo di cottura di qualche minuto.
Potete preparare le polpette in friggitrice ad aria anche con altri tipi di carne, come per esempio quella di pollo, di tacchino o un mix delle due.
Se amate i sapori intensi, potete arricchire il composto con spezie come curry, cumino o pepe di Cayenna.

